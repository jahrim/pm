# SWOT Analysis

---

## Versioni

- [19-01-2023](#19-01-2023)

---

## 19-01-2023
[Back to Index](../index.md) |
[Back to Scoping](../1-scoping/index.md#swot-analysis) |
[Back to Versions](#versioni)

---
### **Strengths**
I fattori interni che possono contribuire al successo del progetto, ovvero:

- Il cliente ha già realizzato un'applicazione di scacchi in passato, quindi è possibile usufruire della sua
  esperienza in ambito, oltre che riutilizzare parte dei requisiti di quell'applicazione;
- Il cliente ha espresso una grande disponibilità riguardo il proprio coinvolgimento nel progetto, quindi si ha una
  maggiore garanzia che il risultato finale del progetto soddisfi le sue aspettative;
- Il cliente è disposto a investire molto su questo progetto, quindi si ha una maggiore flessibilità sul budget;
- Il fornitore ha molta esperienza nello sviluppo di applicazioni web, quindi si ha una maggiore garanzia sulla
  qualità e sul successo del progetto;
- Il fornitore ha a disposizione l'applicazione concorrente come punto di riferimento per il risultato del progetto,
  quindi è possibile condurre delle analisi per individuare anticipatamente dei possibili difetti, pregi o
  miglioramenti della soluzione in fase di progettazione.

### **Weaknesses**
I fattori interni che possono contribuire al fallimento del progetto, ovvero:
- Il cliente ha poca esperienza nel nuovo modello di business che ha intenzione di adottare, quindi esiste un rischio
  concreto che il cliente non riesca a soddisfare le sue aspettative, nonostante l'adeguatezza della soluzione;
- Il cliente ha espresso una forte urgenza nel terminare il progetto, quindi si rischia di ridurre la qualità della
  soluzione, o addirittura di rinunciare a parte dei requisiti in caso di ritardi.

### **Opportunities**
I fattori esterni e gli obiettivi che possono contribuire al successo del progetto, ovvero:
- L'opportunità di costruire una community attorno all'applicazione e quindi intorno all'azienda del cliente,
  fidelizzando i giocatori coinvolti nella community e aumentando la popolarità dell'azienda;
- L'opportunità di sviluppare un'applicazione accessibile direttamente dal browser, facilitando l'uso
  dell'applicazione da parte dei giocatori e facilitando il contatto con nuovi utenti;
- L'opportunità di entrare in un mercato con pochi competitori, quindi facilitando l'acquisizione di clienti
  fidelizzati;
- L'opportunità di adottare una strategia di business aggiuntiva, quindi permettendo di essere più robusti agli
  ai fattori esterni del mercato.

### **Threats**
I fattori esterni che possono contribuire al fallimento del progetto, ovvero:
- Il rischio di non distinguersi dall'applicazione concorrente abbastanza da risaltare sul mercato.
  Per ridurre questo rischio, sarà necessario non ispirarsi troppo all'applicazione concorrente e adottare dei processi
  d'innovazione o creazione;
- Il rischio che vengano rilasciate nuove applicazioni simili concorrenti, riducendo potenzialmente le opportunità di
  mercato;
- Il rischio che l'azienda concorrente aggiorni e migliori la propria applicazione, ostacolando l'entrata nel mercato
  da parte dell'azienda del cliente.
  Per ridurre questo rischio, si potrebbe monitorare la concorrenza e adottare un approccio di sviluppo del
  progetto flessibile rispetto ai requisiti (es.: iterativo), in modo da poter modificare tempestivamente la direzione
  del progetto.
  Tuttavia, questa flessibilità introduce nuovi rischi, come la difficoltà nella gestione di cambiamenti frequenti
  dello Scope;
- Il rischio che l'azienda del cliente non riesca ad individuare degli sponsor interessati a finanziare il mantenimento
  dell'applicazione, impedendo al cliente di coprire i costi del progetto e trarne profitto;
- Il rischio che l'applicazione non diventi abbastanza popolare da riuscire a coprire i costi del progetto tramite i
  soli investimenti da parte degli sponsor.
  Per ridurre questo rischio, sarà necessario individuare nuove fonti di entrata, oltre alla sponsorizzazione (es.:
  offrire diversi template grafici a pagamento che modificano l'aspetto dei pezzi e della scacchiera...);
- Il rischio dovuto all'incertezza sulla tecnologia da usare per scalare i server di gioco, che richiede una fase di
  ricerca a tempo non determinato, potenzialmente ritardando il progetto.
  Per ridurre questo rischio, si potrebbe ricorrere a una consulenza esterna, con conseguente aumento dei costi;
- Il rischio dovuto all'incertezza sulla domanda dell'applicazione, per cui al rilascio l'applicazione potrebbe
  supportare troppi giocatori rispetto agli utilizzatori effettivi, quindi provocando un costo aggiuntivo inutile,
  oppure non supportare abbastanza giocatori rispetto agli utilizzatori effettivi, quindi provocando insoddisfazione
  nei giocatori.
  Per ridurre questo rischio, si dovrà eseguire un'analisi predittiva sulla domanda dell'applicazione oppure ricorrere
  a una consulenza esterna.

---

[Back to Index](../index.md) |
[Back to Versions](#versioni) |
[Previous Version](#19-01-2023)

---