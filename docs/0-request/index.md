# Presentazione del problema

GameCo è una software house specializzata nella produzione di videogiochi. Per la vendita dei suoi prodotti,
GameCo si affida generalmente a uno store online di videogiochi.

Uno degli ultimi prodotti di GameCo, è stata un'applicazione che permette a due giocatori di giocare a scacchi
in locale. Al momento della pubblicazione dell'applicazione sullo store, le vendite non sono andate come 
previsto e sono state un fallimento totale.

Dopo un'attenta analisi, GameCo ha attribuito le cause del calo inaspettato delle vendite a una nuova 
applicazione web gratuita che di recente è stata pubblicata online da un'azienda competitrice. Tale 
applicazione permette a due giocatori di giocare a scacchi online, in qualunque momento, purchè possiedano una
connessione internet. Inoltre, è accessibile direttamente dal browser e non necessita alcuna installazione. 
In termini di funzionalità, l'applicazione competitrice è comunque piuttosto povera.

In seguito a tale scoperta, GameCo ha pensato che fosse necessario realizzare un prodotto simile, ovvero 
un'applicazione web gratuita, adottando quindi una nuova strategia di business per ottenere profitto da questo
nuovo tipo di servizio. In particolare, siccome l'applicazione sarà gratuita, per coprire i costi di 
manutenzione e generare margine, si ha intenzione di ricercare degli sponsor che possano trarre vantaggio 
dalla grande visibilità che avrà il sito.

La nuova applicazione che GameCo ha in mente di sviluppare sarà simile a quella dell'azienda competitrice. 
Tuttavia, la si vuole migliorare, aggiungendo nuove funzionalità che l'azienda competitrice non offre.
In particolare, la nuova applicazione non constringerà gli utenti che vogliono giocarci a registrarsi, al 
contrario dell'azienda competitrice. Però, nel caso in cui gli utenti si registrassero, si vuole offrire loro
l'opportunità di tenere traccia dei loro progressi nel tempo, attraverso il sistema di valutazione standard 
ELO, ben noto negli scacchi. Inoltre, si vuole mantenere una classifica globale dei giocatori, mostrando in
ogni momento i migliori giocatori di scacchi dell'applicazione.

Un'altra caratteristica su cui si vuole investire è quella di gestire un sistema di amicizie tra gli utenti, 
permettendo a due utenti di stringere amicizia all'interno dell'applicazione, in modo che possano giocare uno
contro l'altro quando vogliono. Inoltre, due utenti che stringono amicizia, potranno anche comunicare 
attraverso una chat in ogni momento. Una chat sarà disponibile anche tra due giocatori qualsiasi quando 
partecipano alla stessa partita.

Per aumentare il coinvolgimento degli utenti sull'applicazione, si ha intenzione di organizzare dei tornei 
periodici, che potranno essere pubblicizzati dal reparto marketing di GameCo, in modo da rendere più famosa 
l'applicazione.
I vincitori di tali tornei verranno premiati con dei badge unici che potranno mostrare agli altri giocatori 
all'interno dell'applicazione.

Data la poca esperienza di GameCo nello sviluppo di applicazione web, si è stati incaricati in qualità di 
Project Manager e consulente esterno, di realizzare con urgenza una tale soluzione software. GameCo ha 
intenzione di investire molto su questa nuova opportunità di business.

[Back to Index](../index.md) |
[Next Chapter](../1-scoping/index.md)